Conformità ai flussi di servizio
================================

I criteri di conformità guidano alla corretta adozione dei flussi di servizio in termini di esperienza utente, sicurezza, performance e rispetto della normativa.

Per i Comuni che partecipano a bandi di finanziamento per l’aggiornamento del sito comunale, il DTD verifica a campione il rispetto dei requisiti di conformità tramite controlli automatizzati, parzialmente automatizzati e manuali.

Esperienza utente
*****************

**1. L'utente può accedere alla procedura tramite identità digitale direttamente dalla scheda servizio**
  
  In conformità con la direttiva CAD: Sezione III (Identità digitali, istanze e servizi on-line), art. 64 e ss.
  

**2. L'utente riceve una notifica di completamento al termine della procedura di richiesta del servizio**

  La notifica deve essere possibilmente presentata in modalità multicanale sfruttando le piattaforme già a disposizione del cittadino (es.: notifica in area riservata, mail, SMS)
  

**3. L'utente può verificare tutte le informazioni inserite relative alla richiesta in una schermata di riepilogo**

  Il riepiligo viene presentato immediatamente prima della richiesta di conferma per la finalizzazione della procedura, in conformità con gli eGovernment benchmark 2020-2023


**4. La procedura consente al'utente di utilizzare i dati già forniti al Comune, senza doverli inserire nuovamente**

  In conformità gli eGovernment benchmark 2020-2023, l'Art. 41 del CAD e le Linee guida AgID sull’interoperabilità tecnica delle Pubbliche Amministrazioni


**5. L'utente può, in qualunque momento, salvare quanto già compilato e riprendere la procedura in seguito**
  
  Il tempo di disponibilità minimo garantito della bozza deve essere un anno, in confromità con gli eGovernment benchmark 2020-2023
  

**4. L'utente può lasciare una valutazione sull'esperienza d'uso del servizio digitale al termine della procedura**

  In confromità con gli eGovernment benchmark 2020-2023
  

**5. L'avanzamento e gli step necessari al completamento della procedura sono indicati chiaramente in ogni schermata, attraverso breadcrumbs navigabili che consentono di tornare indietro ed effettuare modifiche**

  In conformità con gli eGovernment benchmark 2020-2023, l'Art.3 e l'Art. 41 del CAD, e le Linee guida AgID sulla formazione, gestione e conservazione dei documenti informatici

**6. L'utente può visionare lo stato della propria richiesta tramite area personale o un codice univoco di referenza**

  In confromità con gli eGovernment benchmark 2020-2023 


**7. La data di presa in carico della richiesta e la data ultima prevista per l'erogazione del servizio, secondo i termini massimi descritti dalla scheda servizio**

   In conformità con gli eGovernment benchmark 2020-2023 e L. 241/1990, art. 2


**8. Il sito utilizza le font indicate nella documentazione del modello di sito comunale**

  - Conforme: Il sito usa esclusivamente le font indicate nel modello
  - Parzialmente conforme: il sito usa le font indicate nel modello, insieme ad altre
  - Non conforme: Il sito usa soprattutto o esclusivamente font non indicate nel modello
  
  
Funzionalità
************

**9. L'utente può effettuare eventuali pagamenti in forma completamente digitale**

  In conformità con l'Art. 5 del CAD

**10. L'utente può prenotare digitalmente un appuntamento presso l'ufficio di competenza**

    In conformità con gli eGovernment benchmark 2020-2023 
    

Sicurezza
*********

**11. La procedura utilizza un dominio istituzionale in conformità con il Regolamento AgID di assegnazione e gestione dei nomi a dominio nel SLD “.gov.it”**
  
  - Conforme: Il dominio è conforme alle regole AgID
  - Non conforme: il dominio non è conforme alle regole AgID
  
  
**12. La procedura presenta cookie tecnici in linea con le Linee guida cookie e altri strumenti di tracciamento - 10 giugno 2021 del Garante per la protezione dei dati personali**


**13. La procedura presenta una dichiarazione di accessibilità nel footer secondo le Linee guida AgID sulla Dichiarazione di accessibilità**

  E in conformità con le Linee guida AgID sull’accessibilità degli strumenti informatici, la Legge 9 gennaio 2004 n. 4, le Web Content Accessibility Guidelines (WCAG 2.1) e la Direttiva Reg. UE n. 2102/2016.

  - Conforme: La dichiarazione di accessibilità è nel footer e la certificazione è valida secondo le norme AgID
  - Non conforme: La dichiarazione di accessibilità non è presente nel footer, o è presente ma non è valida secondo le norme AgID
  
  
**14. La procedura presenta l’informativa sul trattamento dei dati personali, in conformità con la normativa GDPR (Artt. 13 e 14, Reg. UE n. 679/2016)**

  - Conforme: L’informativa è presente nel footer
  - Non conforme: L’informativa non è presente nel footer
  

Performance
***********

Solo nel caso di performance (media pesata di 6 metriche standard) inferiore a 50 secondo quanto calcolato e verificato dalla piattaforma PAdigitale2026 tramite le librerie Lighthouse

**15. La procedura presenta nel footer un “Piano di miglioramento del sito” che mostri, per ciascuna voce che impatta negativamente la performance, le azioni future di miglioramento della performance stessa, e le relative tempistiche di realizzazione attese**


Raccomandazioni
***************

Per migliorare ulteriormente l’esperienza degli utenti e garantire l’uso di tecnologie aggiornate, restano valide altre indicazioni di legge e buone pratiche.

**1. Gli utenti possono effettuare l'accesso tramite identità digitale SPID o CIE**
  
  In conformità con la direttiva CAD: Sezione III (Identità digitali, istanze e servizi on-line), art. 64 e ss."

  Sebbene non sia finanziabile ai fini del presente avviso, questo step è convenientemente risolvibile mediante l’integrazione con SPID e CIE. Si consiglia di valutare l'adesione alla misura dedicata all'integrazione degli stessi 1.4.4 Adozione identità digitale


 **2. L'utente riceve una notifica di completamento della presentazione della richiesta tramite App IO**
 
  In conformità con la direttiva CAD: art. 64-bis e c.1-ter, e le Linee guida AgID sul punto di accesso telematico ai servizi della Pubblica Amministrazione
  
  "Sebbene non sia finanziabile ai fini del presente avviso, questo step è convenientemente risolvibile mediante l’integrazione con l'AppIO. Si consiglia di valutare l'adesione alla misura dedicata all’integrazione con l’AppIO 1.4.3 Adozione PagoPA e app IO.


**3. L'utente può effettuare un eventuale pagamento tramite PagoPA**

  In conformità con le direttive CAD Art. 5 e Art. 64

"Nel caso delle tipologie servizi a pagamento, pagamento dovuti, permessi e autorizzazioni è previsto uno step di pagamento. Sebbene non sia finanziabile ai sensi del presente avviso, questo step è convenientemente risolvibile mediante l’integrazione con i sistemi di pagamento PagoPA. Si consiglia di valutare l'adesione alla misura dedicata all’integrazione con l’AppIO 1.4.3 Adozione PagoPA e app IO.


**4. La procedura usa tecnologie e infrastrutture cloud delineate nella Stategia Cloud Italia**

L’uso di infrastrutture cloud consente un’erogazione più sicura, efficiente e scalabile della procedura di richiesta servizi. L’adozione di queste tecnologie può essere finanziato attraverso categoria “servizi informativi e open data” all’interno della misura 1.2 Abilitazione e facilitazione migrazione al Cloud.

**5. La procedura consente all'utente di utilizzare i dati già forniti alle Pubbliche Amministrazioni e presenti nelle banche dati digitali nazionali (es. ANPR), senza doverli inserire nuovamente**

  In conformità con la direttiva CAD Art. 50, 50-ter, 60 e  Linee Guida sull’interoperabilità tecnica delle Pubbliche Amministrazioni.


**6. Il Comune mette a disposizione il software nel catalogo del riuso sotto licenza aperta, in conformità con le Linee Guida Riuso delle soluzioni e standard aperti e Acquisizione e riuso di software per le pubbliche amministrazioni

  - Conforme: Il catalogo presenta i repository con i file sorgente
  - Non conforme: Il catalogo non presenta i repository con i file sorgente
