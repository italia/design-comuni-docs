Tipologie di flussi di servizio
===============================

Un servizio, anche digitale, è un processo che prevede una serie di passaggi lungo un percorso (journey). Sebbene alcuni di questi passaggi siano comuni a tutti i servizi, tipologie di servizi diversi implicano percorsi in parte diversi.

A seguito di un’approfondita analisi sulla distribuzione territoriale, la frequenza di utilizzo, la tipologia dei servizi erogati e gli step necessari al completamento delle procedure, sono stati identificati 5 archetipi di percorso e 12 passaggi complessivi.

I 5 archetipi di servizio sono stati individuati come rappresentati delle principali interazioni del cittadino con il Comune e permettono di creare sia i servizi dove il cittadino completa un adempimento verso l’amministrazione, sia quelli dove il cittadino si vede erogata una prestazione.

**servizi tangibili/non tangibili? touchpoint digitale? Commento di Ila: Io qui parlerei di touchpoint differenziando il fisico dal digitale, magari anche sottolineando l'importanza del mobile e in generale facendo riferimento all'ecosistema di servizio. Nno la farei così filosofico - accademica**

Gli archetipi di percorso
--------------------------

I cinque archetipi di percorso identificati sono:

- **Iscrizione a graduatoria**, ovvero le richieste di  prestazioni accessibili tramite una graduatoria redatta dall'amministrazione;
- **Permessi e autorizzazioni**, ovvero le richiesta che prevedono un  rilascio di permessi o autorizzazioni da parte dell’amministrazione;
- **Vantaggi economici**, ovvero le richieste di benefici vincolati dalla presenza di determinati requisiti di idoneità;
- **Pagamenti dovuti**, ovvero i processi per adempire al pagamento di oneri;
- **Servizi a pagamento**, ovvero le richieste di servizi che prevedono un pagamento da parte del cittadino per l’erogazione.
