Valutazione dell’esperienza d’uso del servizio
==============================================

Nella fase di finale della procedura online, il servizio deve permettere ai cittadini di fornire feedback sull’utilizzo del sito, la disponibilità e il funzionamento dei servizi erogati online, sia in forma descrittiva che in forma grafica sintetica.

Questa funzionalità è stata progettata per misurare la percezione dell’utente rispetto alla semplicità e chiarezza dell’interazione. In base alla valutazione ricevuta dall’utente, offre domande chiuse e aperte in maniera standardizzata, in modo tale da poter raccogliere feedback utile al Comune per migliorare i flussi di servizio.

Si propone una soluzione che permetta alla persona di dare un punteggio su una scala likert 1-5 (con l'utlizzo delle stelline), un breve commento testuale ed eventualmente una o due brevi domande a scelta multipla.

Viene inoltre fornita la possibilità di inserire un indirizzo di posta elettronica per ricevere una risposta. Qualora l'utente sia autenticato, verrà utilizzato, previa autorizzazione, l'indirizzo di posta elettronica del profilo utente.



