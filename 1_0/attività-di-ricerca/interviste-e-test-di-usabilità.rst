Interviste e test di usabilità
==============================

Interviste agli stakeholder
---------------------------

Definire i portatori di interesse (*stakeholder*) all’interno di un
progetto è fondamentale. Gli stakeholder individuati e successivamente
intervistati fanno parte delle seguenti categorie:

-  funzionari del comune responsabili dei contenuti del sito;

-  Team per la Trasformazione Digitale e AGID;

-  personale tecnico e di sviluppo;

-  cittadini.

Abbiamo realizzato 4 interviste individuali (della durata di 40-60
minuti ciascuna) con dei rappresentanti di ciascuna di queste categorie.
Sono emersi quattro temi che definiscono il sito di un comune.

Identità
~~~~~~~~

Il sito del comune dovrebbe rappresentare il più possibile la comunità,
diventare un punto di riferimento per chi ci vive, per i cittadini che
si sono trasferiti altrove e per chi viene in visita. Dobbiamo
considerare diversi utenti (dal cittadino al visitatore) e costruire un
sistema flessibile (che si adatta alle specifiche esigenze di ciascun
comune).

Servizi
~~~~~~~

È importante spiegare ai cittadini le procedure che devono seguire, per esempio
per pagare la TARI o per sposarsi: non basta mettere una serie di link da cui
scaricare documenti. Anche quando i servizi sono disponibili attraverso siti
separati, è fondamentale spiegare le procedure all’interno del sito del comune:
cosa dev’essere fatto e come.

Informazione
~~~~~~~~~~~~

Sul sito del comune non ci si finisce per caso: gli utenti sono persone
che cercano qualcosa di specifico (bandi, concorsi, notizie) e sanno che
la possono trovare lì. Nonostante i canali di diffusione delle notizie
siano spesso i social, questi da soli non bastano: è importante offrire
un punto di riferimento centrale e istituzionale dove poter trovare e
approfondire le informazioni.

Trasparenza
~~~~~~~~~~~

Una delle criticità maggiori è l'amministrazione trasparente: deve essere
presente per legge, è molto complessa e idealmente va gestita senza
duplicare di contenuti. Sarebbe ideale riuscire a estrapolare alcuni
contenuti che descrivono i numerosi pdf caricati (es. bandi) in modo da
dare più visibilità a quei materiali nel sito.

Test usabilità
--------------

Per identificare i bisogni, le aspettative degli utenti e le aree di
miglioramento di UX/UI rispetto a un caso concreto, abbiamo svolto un primo
ciclo di test di usabilità sul sito del Comune di Firenze. In seguito, con lo
scopo di arricchire il quadro, nuove attività di ricerca sono state e verranno
condotte nell’ambito del progetto pilota per l’adozione del prototipo
all’interno del Comune di Cagliari.

I partecipanti ai test di usabilità sono stati selezionati a seconda
della loro familiarità con la PA digitale e i servizi online in
generale.

.. table:: Utenti partecipanti ai test su Firenze
   :name: utenti-firenze

   +--------------+-----------------------+----+
   | Utente       | Descrizione           | N° |
   +==============+=======================+====+
   | Super user   | Usano frequentemente  | 2  |
   |              | i servizi online del  |    |
   |              | comune (es.           |    |
   |              | Amministrazione       |    |
   |              | Trasparente e Albo    |    |
   |              | pretorio).            |    |
   +--------------+-----------------------+----+
   | Innovatori   | Sicuri nell’uso della | 3  |
   |              | tecnologia,           |    |
   |              | preferiscono usare    |    |
   |              | servizi digitali      |    |
   |              | quando ne hanno la    |    |
   |              | possibilità.          |    |
   +--------------+-----------------------+----+
   | Cauti        | Diffidenti o poco     | 2  |
   |              | abituati a usare      |    |
   |              | servizi digitali,     |    |
   |              | preferiscono          |    |
   |              | l’interazione diretta |    |
   |              | con persone.          |    |
   +--------------+-----------------------+----+
   | Mobile first | Usano prevalentemente | 1  |
   |              | lo smartphone per     |    |
   |              | accedere ai servizi   |    |
   |              | digitali.             |    |
   +--------------+-----------------------+----+


.. admonition:: deepening
   :class: admonition-deepening display-page

   Nel corso della ricerca, sono emerse alcune **considerazioni riguardo 
   al comportamento degli utenti** sul sito di un comune.            
                                                                         
   1. Il motore di ricerca è una parte fondamentale dell’esperienza      
      utente. Gli utenti che lo usano si aspettano di poter formulare    
      domande con un linguaggio naturale.                                
                                                                         
   2. Quando le notizie sono la parte più corposa della homepage del     
      sito, gli utenti si perdono e non arrivano a visualizzare i link   
      utili e gli altri contenuti nella parte bassa della pagina.        
                                                                         
   3. Gli utenti più ‘innovatori’ hanno completato meno task. Sono meno  
      pazienti, non leggono le istruzioni, sono ormai abituati a         
      esperienze digitali ben più “sofisticate” di quanto un normale     
      sito comunale possa offrire.                                       
                                                                         
   4. Ci sono molti modi diversi per arrivare a fare le cose: quando non      
      capiscono com’è organizzato il sito, gli utenti hanno l'impressione di 
      trovare quello che cercano per caso.                               
                                                                         
   5. È importante curare il modo in cui si accede e si fruisce ai       
      diversi servizi online del comune: far capire cosa è disponibile   
      attraverso il sito e cosa agli sportelli degli uffici comunali.    
