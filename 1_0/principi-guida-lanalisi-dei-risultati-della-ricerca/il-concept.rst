Il concept
==========

Sulla base delle necessità e delle opportunità individuate durante
l’attività di ricerca, assieme alla valutazione del team di esperti che
ha lavorato al progetto, abbiamo identificato una serie di principi
guida che definiscono una visione per i siti dei comuni e quindi una
direzione per l’attività di prototipazione.

Mobile first
------------

Il sito è progettato partendo dalla versione *mobile* e poi declinando
il progetto in una versione desktop. La home page, ad esempio, dà un
assaggio dei diversi tipi di contenuti e una visione rapida della
struttura del sito, funzionando di fatto come un menu allargato:
navigando la home, in pratica, ci si rende conto della struttura e
dell’organizzazione dell’ambiente in cui si opera.

Anche la ricerca evidenzia che:

-  il *mobile* deve essere centrale nella gestione e nell’uso di ogni
   servizio dedicato alla scuola;

-  l’usabilità e l'esperienza d’uso da smartphone sono sicuramente il
   punto debole più evidente.

Semplicità
----------

Un’organizzazione in quattro semplici sezioni:

-  le novità;

-  i documenti;

-  i servizi;

-  l’amministrazione.

Al posto di tentare di predire le esigenze di un’utenza eterogenea,
chiamiamo le cose con il loro nome ricalcando i bisogni di alto livello
evidenziati nella fase di ricerca.

Flessibilità
------------

Un sistema di classificazione dei contenuti per argomenti (circa 50
parole chiave che descrivono nel modo migliore la realtà e la vita di un
comune). Un sistema *bottom-up* che a partire dal contenuto permette di
organizzarlo secondo i bisogni degli utenti.

Centralità dei servizi 
-----------------------

Presentazione, accesso e fruizione dei servizi: tutto ciò che serve è a
portata di mano. Una struttura di contenuto rigorosa, precisa ed
efficace (e comune a tutti i progetti della Pubblica Amministrazione)
pensata per rispondere alle domande delle persone prima ancora che a
descrivere le procedure della Pubblica Amministrazione. Un pattern di
interazione comune a tutti i servizi.

Amministrazione trasparente
---------------------------

L’approccio che abbiamo seguito per la sezione “Amministrazione trasparente” è
stato quello di evitare la ripetizione di contenuti solo per rispettare la
legge, ma di strutturare tutti i contenuti del sito affinché siano certamente
compatibili con i requisiti della normativa ma allo stesso tempo più
comprensibili e facili da trovare.

`Maggiori dettagli sull’amministrazione
trasparente <https://docs.google.com/spreadsheets/d/1A7AzDZ1CI-M2e8lMHjd29xXRCTUgCTYzBhl1LwTvDEE/edit#gid=2074748223>`__

.. admonition:: deepening
   :class: admonition-deepening display-page


   **DA FARE**

   **Fare una lista di parole chiave su argomenti che interessano alla   
   gente e usarla per classificare i contenuti.**                         
                                                                         
   Dopo aver creato la lista, usare le parole chiave ogni volta che si   
   crea un contenuto, si tratti di un servizio, una notizia o un         
   documento. In questo modo i contenuti verranno aggregati              
   “magicamente” sulla base degli argomenti che le persone cercano    
   ogni giorno.                                                          
   
   .. container:: more

      **DA NON FARE**

      **Creare un sito web per ogni iniziativa**
                                                                          
      Sono veramente pochi i casi in cui un Comune ha bisogno di più di   
      un sito internet. Questo può avvenire nel caso di servizi verticali 
      specifici, come le biblioteche, oppure nel caso di siti turistici   
      particolarmente complessi di città turistiche.                      
      Da evitare l’abitudine di creare siti nuovi “per mettere in         
      evidenza” progetti o iniziative del Comune. Il modo migliore per    
      metterli in evidenza è usare il sito ufficiale del Comune.          
      Nel progetto abbiamo considerato la necessità di esigenze di        
      identificazione di progetti/iniziative particolari che possono essere 
      gestiti creando una pagina argomento che consente di inserire loghi 
      e brand specifici, e di collegare gli uffici che hanno fatto nascere  
      l’iniziativa.

