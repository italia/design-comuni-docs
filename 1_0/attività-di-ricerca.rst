Attività di ricerca
===================

La fase di ricerca iniziale ha preso in considerazione l’analisi della
situazione esistente e dei bisogni degli utenti con diverse modalità
operative.

1. **Interviste e test di usabilità** sul sito del Comune di Firenze,
   per identificare i bisogni e le aspettative degli utenti e le
   criticità della UX (*user experience*).

2. **Analisi desk** (raccolta di informazioni e analisi dei siti web dei
   Comuni italiani) per raccogliere dati quantitativi e qualitativi
   sullo stato dell’arte dei siti dei Comuni italiani.

3. **Interviste agli stakeholder**, per allineare la visione del
   progetto e fare tesoro dell’esperienza dei funzionari della PA e
   degli esperti.

4. **Attività di benchmarking** per identificare le buone pratiche di
   usabilità studiando i siti di altri comuni in Italia e all’estero.

5. Analisi dei risultati della **ricerca qualitativa** svolta
   nell’ambito del progetto MyPortal (comuni del Veneto, Engineering),
   che poi ha deciso di supportare un processo di adeguamento alle linee
   guida di design, partendo da attività di ricerca e service design.

Nessuna attività di ricerca può dirsi completa e definitiva. Tantomeno
quella relativa a un’esperienza tanto vasta e varia quale quella della
fruizione di servizi comunali da parte dei cittadini. L’attività di
ricerca deve continuare nel tempo e accompagnare l’evoluzione del
modello di sito web, offrendo informazioni per il suo miglioramento.

.. toctree::
  :maxdepth: 3
  :caption: Indice dei contenuti

  attività-di-ricerca/analisi-desk.rst
  attività-di-ricerca/interviste-e-test-di-usabilità.rst
  attività-di-ricerca/benchmark.rst
  attività-di-ricerca/altre-attività-di-ricerca.rst
