Il modello
============================================

Dopo aver terminato la fase di ricerca iniziale e aver identificato i
principi guida per il design, siamo passati alla progettazione di un
modello di sito interattivo, fondato su queste linee di azione.

**Criteri di prototipazione**                                             
                                                                      
-  **Focus sulle priorità**: costruire il prodotto partendo dai       
   bisogni concreti degli utenti. Questa idea ci ha indirizzato verso 
   un metodo di prototipazione basato sugli scenari d’uso e che desse 
   priorità al *mobile* (approccio *mobile first*).                   
                                                                      
-  **Organizzazione**: le persone visitano il sito del comune per     
   raggiungere specifici obiettivi: la prototipazione segue una       
   logica “task based”.                                               
                                                                      
-  **Visione organica**: il prototipo tratteggia una visione di sito  
   web che integra una serie di servizi realizzati da applicativi     
   diversi attribuendo valore all’idea di creare dei pattern comuni.  
   Le modalità operative (ad esempio: armonizzazione dei front end o  
   approccio basato su api) sono lasciate a una seconda fase di       
   progetto.                                                          
                                                                      
-  **Piattaforme abilitanti**: il prototipo tiene conto               
   dell’evoluzione delle piattaforme abilitanti, come SPID e pagoPA,  
   e dell’opportunità/necessità di utilizzarle in modo diffuso.       
                                                                      
-  **Interfaccia unica di comunicazione**: la necessità di costruire  
   un rapporto diretto con i cittadini si traduce nell’idea di un     
   centro messaggi che possa essere il punto di aggregazione di tutte 
   le interazioni con il comune (pagamenti, segnalazioni,             
   autorizzazioni, certificati e dichiarazioni).                      
                                                                      
-  **Trovabilità dei contenuti**: il motore di ricerca ha una         
   struttura di filtri, un sistema di *autocomplete* e un sistema di  
   *sorting* dei risultati che aiutano l’utente a trovare ciò che     
   cerca.                                                             
                                                                      
-  **Personalizzazione**: l’interfaccia del prototipo è pensata per   
   adattarsi all’identità di ogni comune attraverso poche semplici    
   regole. Definire una *palette* di colori coerente con l’identità del 
   comune, accessibile e personalizzabile.                            

.. _section-5:

.. toctree::
  :maxdepth: 3
  :caption: Indice dei contenuti

  il-modello/architettura-dellinformazione.rst
  il-modello/scenari-duso.rst
  il-modello/prototipo-interattivo-a-media-definizione.rst
  il-modello/prototipo-hi-fi.rst
  il-modello/diffusione-del-modello.rst
