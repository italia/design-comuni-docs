Progetto pilota con il Comune di Cagliari
=========================================

Il Comune di Cagliari, che segue l’evoluzione di Designers Italia
dalla nascita, ha deciso di diventare *early adopter* e utilizzare il
prototipo per la nuova versione del proprio sito web.

.. figure:: ../media/image13.png
   :alt: Prototipo in alta definizione del nuovo sito del Comune di Cagliari
   :name: prototipo-cagliari

   Prototipo in alta definizione del nuovo sito istituzionale
   del Comune di Cagliari (in fase di realizzazione). 

Strategia digitale del Comune di Cagliari
-----------------------------------------

L’amministrazione comunale ha da tempo intrapreso un percorso per un
radicale ripensamento della strategia di progettazione, gestione ed
erogazione dei servizi pubblici in rete. Trasparenza, comunicazione,
accountability, ascolto e confronto rappresentano condizioni abilitanti
per la creazione di valore pubblico. In questa strategia, le nuove
tecnologie dell’informazione e della comunicazione diventano uno
strumento fondamentale per modificare il rapporto tra la PA, i
cittadini, le imprese e tutti i portatori di interesse.

Strumenti e processo
--------------------

Il gruppo di Designers Italia e il team del Comune di Cagliari hanno
lavorato insieme nelle fasi cruciali del design del nuovo sito. La
collaborazione tra i due gruppi di lavoro ha permesso di validare le
ipotesi di progetto, migliorare la documentazione dei kit e approfondire
le aree più complesse dell’implementazione. Il contributo al progetto è
stato attuato su diversi fronti: User experience, User interface,
architettura dell’informazione, sviluppo dei template, test di usabilità
e creazione del primo progetto pilota in Italia.

Collaborazione
--------------

Tutti i risultati del progetto, a partire dai template html, verranno
rilasciati in modalità open source a disposizione di tutti i Comuni
italiani. Per questo è stato creato il repository pubblico di GitHub
dove verranno condivisi tutti gli elementi di UI/UX e di sviluppo. Tutta
la documentazione relativa al progetto verrà posizionata all’interno di
una sezione dedicata di `docs.italia.it <https://docs.italia.it>`_.

Il progetto
-----------

-  Sviluppo dei template grafici

-  Prototipo navigabile online, test di usabilità e survey

-  Workshop di co-design

-  User stories e scenarios

-  Riclassificazione e miglioramento dei contenuti

-  Durante la fase alpha verranno scelti scenari e user stories ad hoc
   per approfondire nei dettagli l’esperienza dell’utente.

-  Durante la fase beta, che co-esisterà con il sito attuale, verranno
   svolti numerosi test di usabilità per verificare le funzionalità del
   maggior numero di sezioni del nuovo sito.

Il rilascio finale del sito è previsto per maggio del 2019.

