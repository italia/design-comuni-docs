Amministrazione trasparente
================================

L’amministrazione trasparente è una sezione dei siti delle pubbliche amministrazioni, obbligatoria per legge, in cui vengono pubblicate tutte le informazioni sulle attività dell’amministrazione. I contenuti e la struttura della sezione Amministrazione Trasparente sono regolati dal `Decreto legislativo 14 marzo 2013, n. 33 <https://www.normattiva.it/uri-res/N2Ls?urn:nir:stato:decreto.legislativo:2013-03-14;33!vig=>`_.

La sezione Amministrazione trasparente può essere una sottosezione del sito stesso o appartenente a un sottodominio. Deve essere accessibile dall’homepage del sito dell’ente, in particolare dal footer, e i contenuti devono essere indicizzati per essere reperibili anche tramite motori di ricerca terzi (es. Google).


Contenuti e duplicazione
-------------------------

Alcuni dei contenuti obbligatori dell’Amministrazione trasparente saranno già disponibili nel sito del comune. La struttura del sito e delle pagine del modello Comuni, infatti, sono state progettate per presentare le informazioni richieste della normativa, usando un’organizzazione più semplice e comprensibile per gli utenti. Questo non esonera dall’obbligo di predisporre una sezione Amministrazione Trasparente, ma permette agli enti di evitare la duplicazione di contenuti già presenti altrove, usando collegamenti ipertestuali. 

Non c’è obbligo di riportare anche sul sito i contenuti specifici dell’Amministrazione Trasparente che non rientrano nelle sezioni definite dall’architettura. Questi possono essere ospitati direttamente nella struttura dell'Amministrazione Trasparente.


Struttura della sezione
--------------------------

La sezione Amministrazione Trasparente si presenta come una pagina con un indice principale (primo livello) e varie sottosezioni (secondo livello), che permettono la navigazione delle informazioni.

Le voci dell’indice di primo livello della sezione Amministrazione Trasparente sono:

- Disposizioni generali
- Organizzazione
- Consulenti e Collaboratori
- Personale
- Bandi di concorso
- Performance
- Enti Controllati
- Attività e Procedimenti
- Provvedimenti
- Controlli sulle Imprese
- Bandi di gara e contratti
- Sovvenzioni, contributi, sussidi, vantaggi economici
- Bilanci
- Beni immobili e gestione patrimonio
- Controlli e rilievi sull'Amministrazione
- Servizi erogati
- Pagamenti dell'Amministrazione
- Opere Pubbliche
- Pianificazione e governo del territorio
- Informazioni Ambientali
- Interventi straordinari e di emergenza
- Altri contenuti

.. attention::
  Queste informazioni hanno scopo indicativo. Per dettagli più approfonditi e aggiornati sulla struttura e le modalità di pubblicazione della sezione Amministrazione Trasparente, si rimanda al `Decreto legislativo 14 marzo 2013, n. 33 <https://www.normattiva.it/uri-res/N2Ls?urn:nir:stato:decreto.legislativo:2013-03-14;33!vig=>`_.

Ontologia
----------
È disponibile il `profilo applicativo dell'ontologia <https://schema.gov.it/semantic-assets/details?uri=https%3A%2F%2Fw3id.org%2Fitalia%2Fonto%2FTransparency>`_ della struttura dell'Amministrazione Trasparente.
