Template HTML per il sito
============================

Per facilitare l’adozione del modello di sito istituzionale dei Comuni, sono disponibili i template di pagine HTML aggiornati. I template sono già sviluppati e ottimizzati seguendo le migliore pratiche e le linee guida di riferimento, come le Linee guida sull'accessibilità degli strumenti informatici.

I template permettono di creare il sito web di un Comune utilizzando qualsiasi tipo di soluzione tecnologica. Usano ed estendono, inoltre, il design system del Paese e la libreria di componenti di sviluppo Bootstrap Italia.

Le librerie di elementi di interfaccia presenti su Bootstrap Italia facilitano una progettazione e uno sviluppo rapido ed efficace anche di eventuali parti e pagine non coperte dal modello, mettendo a disposizione librerie di componenti da assemblare già validati per accessibilità, facilità d’uso e coerenza.

`Vai alle anteprime dei template HTML <https://italia.github.io/design-comuni-pagine-statiche>`_

`Vai al codice sorgente su GitHub <https://github.com/italia/design-comuni-pagine-statiche>`_


