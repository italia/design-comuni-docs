Guida alla migrazione dei contenuti
===================================

La migrazione dei contenuti è uno dei processi fondamentali del redesign di un sito web. Consiste nella riorganizzazione e nello spostamento dei contenuti (testi, immagini, video) dal vecchio sito alla struttura del nuovo.
 
Il redesign di un sito, infatti, è un’ottima opportunità per riorganizzare, riscrivere e ristrutturare i contenuti al fine di renderli più efficienti e allineati ai bisogni degli utenti.
 
 
.. topic:: Attività di migrazione
   :class: procedure
   
   1. Usa il `Modello di analisi dei contenuti <https://docs.google.com/spreadsheets/d/1tmVB0unvsZ5wViYFtyaf95t69Pt4a5JAIFmGdjJjdwI/edit#gid=1126404963>`_ e fai una lista di tutte le pagine del vecchio sito, indicando le struttura gerarchica e le URL.
   
   2. Passa in rassegna le pagine del vecchio sito, aiutandoti con strumenti per l'analisi dei dati come `Google Analytics <https://analytics.google.com/analytics/web/provision/#/provision>`_ e segna sul Modello di analisi dei contenuti quali sono le pagine più visitate, i contenuti più efficaci per gli utenti ed eventuali problematiche come dati mancanti o incorretti. Questa operazione è chiamata “content audit” e ti aiuterà a decidere cosa migrare e cosa no.
   
   3. Consulta la `struttura del nuovo sito <https://docs.google.com/spreadsheets/d/1D4KbaA__xO9x_iBm08KvZASjrrFLYLKX/edit#gid=1853196915>`_ e affiancala a quella del vecchio, cercando il più possibile di far corrispondere una ad una le pagine (corrispondenza biunivoca).
   
   4. A ogni pagina, assegna la corretta Tipologia di contenuto dal `documento di architettura <https://docs.google.com/spreadsheets/d/1D4KbaA__xO9x_iBm08KvZASjrrFLYLKX/edit#gid=1529184526>`_.
   
   5. Controlla gli attributi obbligatori per ogni Tipologia di contenuto e riscrivi i tuoi contenuti. Consulta la `Guida al linguaggio della Pubblica Amministrazione <https://docs.italia.it/italia/designers-italia/writing-toolkit/it/bozza/index.html>`_ per allineare il linguaggio in termini di tono di voce e vocabolario.
   
   6. Scegli i contenuti multimediali (immagini e video) da migrare o individuane di nuovi. Prediligi i contenuti di buona qualità e con una risoluzione ottimizzata per il web. Ricorda che se i contenuti ritraggono delle persone, devi per legge `ottenere il loro consenso <https://docs.google.com/document/d/1HHyrk8L86XHuC0NOCAnSDY68Bjbjpp0vxvk5cL330vo/edit>`_.
   
   7. Stabiliti i titoli delle pagine, prendi nota delle nuove URL e affiancale a quelle vecchie su un file CSV. Questo documento ti servirà per impostare i reindirizzamenti (redirects) una volta che il nuovo sito è online. Sul documento, specifica se si tratta di reindirizzamenti 301 (definitivi) o 302 (temporanei). Se un pagina del sito precedente non ha una corrispondenza con una del nuovo, è consigliato scegliere una pagina che tratti un argomento affine.
 
 
Per migliorare l’efficacia della migrazione, si suggerisce di effettuare una serie di attività di perfezionamento e verifiche di performance del nuovo sito.
 
 
.. topic:: Attività di perfezionamento
   :class: procedure
   
   1. Con l’aiuto di strumenti come `Google Keyword Planner <https://ads.google.com/intl/it_it/home/tools/keyword-planner/>`_ e `Google Trends <https://trends.google.it/trends/?geo=IT>`_, individua le keyword ad alto volume di traffico che portano i contenuti a comparire tra le prime pagine di risultati ricerca di Google. Usa le keyword individuate per migliorare i titoli delle pagine, le meta description e i contenuti nel corpo delle pagine.
   
   2. Attiva e verifica i reindirizzamenti 301 e 302, evitando possibili catene di redirect. I reindirizzamenti vengono generalmente caricati manualmente nel CMS, importando un file CSV.
   
   3. Chiedi a Google di `effettuare una nuova indicizzazione del sito <https://developers.google.com/search/docs/advanced/crawling/ask-google-to-recrawl?hl=it>`_, inviando le sitemap del vecchio e del nuovo sito per segnalare i reindirizzamenti e il nuovo dominio.
   
   4. Monitora frequentemente le metriche principali di engagement su software come Google Analytics per comprendere l’andamento del redesign e intervenire prontamente in caso di problemi.
   
   
.. hint::
  Per indicazioni più approfondite, si suggerisce di consultare il `kit Contenuti e linguaggio <https://designers.italia.it/kit/contenuti-linguaggio/>`_ e il `kit SEO <http://designers.italia.it/kit/SEO/>`_ su Designers Italia.
 
